לאחר חשיפת קלטת הזעם של שרה נתניהו - אתר וואלה! ניוז קרס
בצהריים חשף האתר קלטת שבה נשמעת אשת ראש הממשלה מתפרצת על אחד מיועצי ראש הממשלה בעקבות ידיעה במדור רכילות, ובתוך דקות ספורות האייטם נהפך לוויראלי
ארבע וחצי שעות לאחר חשיפת קלטת הזעם של הגברת שרה נתניהו, קרס אתר וואלה! ניוז ולא ניתן להכנס אליו בגרסת הווב וגם מהאפליקציה. בצהריים חשף האתר קלטת שבה נשמעת אשת ראש הממשלה מתפרצת על אחד מיועצי ראש הממשלה בעקבות ידיעה במדור רכילות ותוך דקות ספורות האייטם הפך לויראלי.גולשים רבים שיתפו את הכתבה בכל הרשתות החברתיות ונראה שעומס הגדול של הגולשים הביא לנפילת שרתי האתר. כרגע – כל גולש שינסה להכנס לאתר עצמו יקבל הודעת שגיאה כך גם דרך האפליקציה. הכתבה שותפה בפייסבוק לבדה על ידי מאות גולשים כמו גם בטוויטר תוך שעתיים בלבד. רק באחרונה חזר האתר לאוויר.בכיר בוואלה מסר: "מאז פרסום הקלטת שרה נתניהו האתר מוצף בכמויות אדירות של גולשים, הרבה מעבר לרגיל. אין ספק שההקלטה מעניינת מאוד את הציבור הישראלי".