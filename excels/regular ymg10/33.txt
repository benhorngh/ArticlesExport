ניימאר בעירום? לא מה שאתם חושבים
הכוכב הברזילאי העלה לאינסטגרם שלו תמונה פרובוקטיבית בה מגבת בלבד מכסה את איבריו הצנועים. אל תתפסו את הראש, זה חלק מפרויקט מיוחד של צלם האופנה המפורסם, מריו טסטינו
  אם גם אתם נמנים עם 90 מיליון העוקבים של הבועט הברזילאי, ניימאר, באינסטגרם, כנראה שכבר נתקלתם בתמונת הכמעט-עירום שהוא פרסם אתמול (שלישי). אילו היה זה כריסטיאנו רונאלדו, עוד הייתי יכולה להבין את ההתערטלות, אבל התמונה לא ממש אופיינית לחשבון האינסטגרם של הברזילאי, והוא הצליח להרים לא מעט גבות של מעריצים ברחבי העולם.  אז למקרה שתהיתם, ניימאר לא עשה סלפי של אחרי מקלחת, אלא השתתף בפרויקט של מריו טסטינו, צלם אופנה ידוע, שמצלם כוכבים בקנה מידה בינלאומי כשלגופם מגבת בלבד. בין המצולמים אפשר למצוא את הדוגמנית קייט מוס, ג'סטין ביבר, כריסטיאנו רונאלדו בכבודו ובעצמו ואפילו את האקסית אירינה שייק. אגב, שחקנה של פ.ס.ז' גרף כבר מעל לשלושה מיליון לייקים על התמונה הזו, שזה בערך מה שביונסה מקבלת על תמונה שלה, אז יש כבוד.  